2016-ban költöztünk ebbe a családi házba. Már akkor tudtuk, hogy rengeteg munkánk lesz vele.
A Felújítások.txt-ben részletesen leírtuk, hogy milyen változtatásokat hajtottunk végre azóta.
Jelenleg is sok felújítás félkészen van sajnos. Már valószínűleg nem is lesz időnk befejezni a tervezett javításokat, mert a családunk gyorsan gyarapszik. Részletes leírást tudunk adni az ismert hibákról, ha szükséges. A szomszédok jólelkű, segítőkész emberek, a környék biztonságos.
54-es busz megállója pár perc sétára van. Pestszentimre központ kb. 10-15 perces séta, ahonnan vonat is megy a Nyugatiba.

A telken (710 m2) két ház van. A nagyobb 54 m2 (narancssárga), míg a kisebb 33 m2 (citromsárga) egy gazdasági épület, ami alatt található egy pince is. Csatornázás, víz, villany mindkét házban van. Gáz csak a kisebb házba van bekötve.

Nagy ház:
Két szoba, konyha, közlekedő, spájz, fürdőszoba.
Padlófűtés van, ami elektromos kazánról kap meleg vizet. Az elektromos bojler a meleg vizet szolgáltatja. A tetőn napelem van (20 panel, 5,8 kW névleges teljesítménnyel).

Kis ház:
1,5 szoba, előszoba, főzőfülke, fürdőszoba.
A két ház földkábellel van összekötve, így a kis ház is a napelemes rendszerről működik.

A kertben van egy kisebb kert, ami játszótérként van leválasztva. Illetve egy ásott kút is van a telken, ami engedélyeztetve van. Sajnos jelenleg a parkolás nem megoldható a telken, viszont a telken kívül van rá lehetőség.

Kérésre több képpel is szolgálhatok.